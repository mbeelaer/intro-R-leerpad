{
  "hash": "5e0d4318d684c6ead2ad4ea3657cc6a4",
  "result": {
    "engine": "knitr",
    "markdown": "--- \ntitle: \"Welkom!\"\nauthor: \"Michiel Beelaerts\"\ndate: \"2024-07-09\"\n---\n\n\n\n\n<p id=\"welkom\">Welkom!</p>\n\nIn dit leerpad zal je kennismaken met R en RStudio. \n\nOp de volgende pagina's vliegen we erin met de vraag wat R nu eigenlijk is, maar eerst vind je hieronder een korte gebruiksaanwijzing die je wegwijs maakt in alle kaders, kleuren en knoppen die je onderweg zal tegenkomen. Als je dit leerpad voor het eerst bezoekt kan het nuttig zijn om dit snel even te doorlopen.\n\nTerzijde, we raden sterk aan om deze site altijd te raadplegen met browsers Mozilla Firefox of Google Chrome.\n\n\\\n\n## Gebruiksaanwijzing {-}\n\nLaten we eerst eens demonstreren hoe de rest van dit leerpad eruit ziet. Je zal snel merken dat de pagina's een speciale layout hebben met veel kleuren en kaders. Die layout is niet willekeurig, maar dient om alles overzichtelijker te maken. \n\nHet belangrijkste dat je zal zien is een onderscheid tussen R-code en R-output. In R zal je voortdurend instructies geven aan je computer om berekeningen te maken. Die instructies zal je geven in de vorm van **code**. Je computer gaat aan de slag met die instructies en geeft je het resultaat. Dat is de **output**. \n\n\\\n\n### R-code {-}\n\nR-code vind je terug in een lichtblauw kader. Deze kaders bevatten instructies die je kan kopiÃ«ren met het icoontje dat rechts in de lichtblauwe balk verschijnt wanneer je erover zweeft met je muis. Vervolgens kan je die code plakken in een R-script (later meer over \"scripts\") en uitvoeren. Maak je vooral nog geen zorgen om wat de onderstaande code precies betekent!\n\n\n::: {.cell}\n\n```{.r .cell-code}\nhead(mtcars)\n```\n:::\n\n\n\\\n\nMet een <strong>#</strong>-symbool is het mogelijk om R-code van wat commentaar te voorzien. Alle woorden, cijfers en symbolen die na het <strong>#</strong>-symbool staan worden genegeerd door R.  Zulke commentaar zullen we op deze site gebruiken om kort toe te lichten wat we proberen te bereiken met een bepaald stukje code. (Het is trouwens een uitstekend idee om dat ook in je eigen code regelmatig te doen!)\n\n\n::: {.cell}\n\n```{.r .cell-code}\nhead(mtcars) # we willen de eerste 6 rijen van de dataset 'mtcars' zien\n```\n:::\n\n\n\\\n\nSoms vind je korte stukjes R-code ook middenin een stuk tekst. Die code zie je tegen een lichtgrijze achtergrond en in een ander lettertype, zoals `mean(mtcars$mpg)`.\n\n\\\n\n### R-output {-}\n\nDe output (zeg maar: het resultaat) van de code verschijnt in de console van RStudio (later meer daarover). Zulke output wordt op deze site altijd tegen een oranje achtergrond getoond. Je ziet ook een `[1]` staan. Dit getal tussen vierkante haakjes geeft gewoon aan dat hier het eerste element van de output staat.\n\n\n::: {.cell}\n::: {.cell-output .cell-output-stdout}\n\n```\n[1] 21.0 21.0 22.8 21.4 18.7 18.1\n```\n\n\n:::\n:::\n\n\n\\\n\nVaak zal je de code en de bijhorende output meteen onder elkaar zien. De code in het blauwe kader hieronder levert je de output in het oranje kader op.\n\n\n::: {.cell}\n\n```{.r .cell-code}\nhead(mtcars$mpg) # toon de eerste 6 elementen van de variabele genaamd 'mpg' uit de dataset 'mtcars'\n```\n\n::: {.cell-output .cell-output-stdout}\n\n```\n[1] 21.0 21.0 22.8 21.4 18.7 18.1\n```\n\n\n:::\n:::\n\n\n\\\n\n### Navigeren {-}\n\nAan de linkerkant vind je een inhoudstafel van het volledige leerpad. Je kan een onderdeel laden door op de titel te klikken.\n\nHet zoekveld net boven de inhoudstafel kan je gebruiken om snel terug te vinden waar een bepaald onderwerp wordt besproken.\n\nAan de rechterkant zie je een korte inhoud van wat er allemaal te vinden is in het onderdeel dat momenteel open staat. Ook hier kan je op een titel klikken om snel naar dat deeltje te gaan.\n\nHelemaal onderaan vind je ten slotte pijlen waarmee je naar het vorige of volgende onderdeel kan navigeren.\n\n\\\n\n### Andere onderdelen {-}\n\n#### Links {-}\n\nHier en daar staat een externe link naar een andere website. Dergelijke links zijn in blauwe letters aangeduid, zoals <a href=\"https://www.ugent.be\" target=\"_blank\">deze link naar de UGent-website</a>. Links openen vanzelf in een nieuw tabblad.\n\n\\\n\n#### Vraag en antwoord {-}\n\nIn de loop van de tekst stellen we je af en toe een vraag die je kan gebruiken als zelftest (en om wakker te blijven). Om het antwoord te weten klik je op de knop zoals hieronder. Er klapt dan een extra stukje open met het antwoord en eventueel wat uitleg.\n\n<details>\n<summary><span class=\"details-summary\">Klik hier om het antwoord te zien</span></summary>\n<div class=\"meerInfo\">\nHet antwoord.\n</div>\n</details>\n\n\\\n\n#### Voetnoten {-}\n\nOp sommige plaatsen is het nodig om wat uitleg apart te plaatsen, in een voetnoot. Dit wordt aangeduid zoals bij het getalletje op het einde van deze zin^[Voetnoot. Klik op de pijl op het einde om terug te keren. ]. Klikken op dat getalletje brengt je naar de voetnoot onderaan de pagina.\n\n\\\n\n#### Samenvatting {-}\n\nHelemaal onderaan sommige pagina's vind je een groen kader. Daarin vind je een mini-samenvatting van de pagina of soms een voorbeschouwing op de volgende pagina waarin er zal worden voortgebouwd op wat je al hebt geleerd.\n\n<div class=\"banner\">\n<p style=\"font-size:24px; font-weight:bold\">Samenvatting...</p>\n\\\n... of soms een \"brug\" naar de volgende pagina.</div>\n\n\\ \n\n\n\n\n\\",
    "supporting": [],
    "filters": [
      "rmarkdown/pagebreak.lua"
    ],
    "includes": {},
    "engineDependencies": {},
    "preserve": {},
    "postProcess": true
  }
}